---
title: "Hoe is de diplomalijn van het Nationaal Watersportdiploma opgebouwd?"
publishedAt: "2024-07-01"
lastUpdatedAt: "2025-10-10"
summary:
  "Ontdek de diplomalijn van het NWD: flexibel en modulair. Pas je leertraject
  aan en behaal diploma’s voor specifieke vaartuigen en vaardigheden."
isPopulair: true
---

Het Nationaal Watersportdiploma (NWD) biedt een moderne, flexibele en
realistische manier om te leren watersporten. Onze vernieuwende diplomalijn, die
is gebaseerd op een modulaire opzet, stelt cursisten in staat hun leertraject
aan te passen aan hun persoonlijke behoeften en doelen. In dit artikel leggen we
uit hoe de diplomalijn is opgebouwd, inclusief de structuur van disciplines,
cursussen, niveaus en modules.

<div className="relative aspect-video w-full overflow-hidden rounded-xl mt-6">
  <iframe
    src="https://www.youtube-nocookie.com/embed/3_R9Ah_ZtXA"
    title="Nieuwe NWD-accountfuncties: complete rondleiding door je digitale watersportprofiel (2025)"
    allow="accelerometer; autoplay; clipboard-write; encrypted-media; gyroscope; picture-in-picture; web-share"
    allowFullScreen
    className="absolute inset-0 w-full h-full"
  />
</div>

Inhoudsopgave
	1.	[Disciplines en cursussen](#disciplines-en-cursussen)
	2.	[Niveaus, programma's en vaartuigen](#niveaus-programmas-en-vaartuigen)
	3.	[Modules](#modules)
	4.	[Competenties en eisen](#competenties-en-eisen)
	5.	[Diploma's](#diplomas)
  6.	[Curriculum](#curriculum)
	7.	[Conclusie](#conclusie)
	8.	[Veelgestelde vragen](#veelgestelde-vragen)

## Disciplines en cursussen

Een discipline is het startpunt voor elk behaald diploma. Een discipline is een groepering van vaartuigen met gelijkende eigenschappen. Bij het NWD werken we
op dit moment met zes disciplines:

- [Zwaardboot 1-mans](/diplomalijn/consument/disciplines/zwaardboot-1-mans)
- [Zwaardboot 2-mans](/diplomalijn/consument/disciplines/zwaardboot-2-mans)
- [Kielboot](/diplomalijn/consument/disciplines/kielboot)
- [Catamaran](/diplomalijn/consument/disciplines/catamaran)
- [Windsurfen](/diplomalijn/consument/disciplines/windsurfen)
- [Jachtzeilen](/diplomalijn/consument/disciplines/jachtzeilen)

Binnen elke discipline worden meerdere cursussen aangeboden, aangepast aan
verschillende doelgroepen. Een cursus is een complete opleiding binnen een discipline. Elke cursus is gekoppeld aan een leeftijdscategorie, wat zorgt voor passende lessen en realistische leerdoelen.

Het NWD hanteert drie leeftijdscategorieën:
1. Jeugd (6-12 jaar)
2. Jongeren (10-14 jaar)
3. (Jong)Volwassenen (vanaf 14 jaar)

De categorieën zijn flexibel - cursisten worden niet strikt op leeftijd ingedeeld, maar op de individuele ontwikkeling van de cursisten. Op initiatief van de vaarlocatie - en in overleg met ouders/voogd - kan een cursist in een andere categorie worden ingedeeld. Zo zorgen we voor optimale veiligheid, uitdaging en lesplezier.

Naast de leeftijdscategorieën kent het NWD ook andere categorieën om cursussen te groeperen. Bij de discipline Jachtzeilen gebruiken we ook de categorie Vaarwater. Een classificatie van de verschillende vaarwateren is te vinden bij de discipline [Jachtzeilen](/diplomalijn/consument/disciplines/jachtzeilen)

<Faq question="Overgang vanaf CWO">

Het CWO-systeem werkte met losse disciplines per doelgroep. _'Kielboot'_ en _'Kielboot Jeugd'_ waren aparte disciplines.
In het NWD-systeem bundelen we dit anders: 'Kielboot' is nu de discipline, met daaronder cursussen als:
* Kielboot Jeugd
* Kielboot Volwassenen
* Kielboot Instructeurs

Jeugdcursisten uit het CWO-systeem moeten in het NWD-systeem ingedeeld worden in de leeftijdsactegorie _Jeugd_ of _Jongeren_. Deze beslissing is aan de vaarlocatie, op basis van de fysieke en mentale ontwikkelingen van de cursist en op raadpleging van de ouders/voogd.
</Faq>

## Niveaus, programma's en vaartuigen

Consumentencursussen bestaan uit vier niveaus: 1 t/m 4 (geschreven als nummers). Elk niveau heeft grofweg dezelfde omvang, zodat cursisten gelijkmatige stappen maken van niveau 1 naar 4. Instructeurcursussen kennen drie niveaus: A, B en C. Instructeurs moeten competenties beheersen onder uitdagendere omstandigheden dan bij het consumentenniveau.

 De combinatie van een **cursus** en een **niveau** noemen we een **opleidingsprogramma**. Zo is er bijvoorbeeld het programma "Zwaardboot 1-mans Jongeren 1" of "Jachtzeilen Zee 3".

<Faq question="Overgang vanaf CWO">
In het NWD-systeem heeft elk consumentenniveau een vergelijkbare omvang. Dit is anders dan in het CWO-systeem, waar grote verschillen bestonden tussen de tijd die een cursist gemiddeld nodig had om niveau I of niveau III te behalen.

De illustratie toont hoe CWO-niveaus globaal overeenkomen met NWD-niveaus. Het belangrijkste criterium blijft echter altijd de niveauinschatting die de instructeur maakt bij de start van de cursus.

Instructeursniveaus staan binnen het NWD los van de Consumentenniveaus. Het is dus niet mogelijk om middels een Consumentendiploma een sportkaderopleiding tot Instructeur (bijvoorbeeld I-2) af te ronden, en dus les te geven.
</Faq>

<Image
  src={"/images/opbouw-diplomalijn/opbouw-programma-nwd.png"}
  width={1260 / 2}
  height={1088 / 2}
/>

Het opleidingsprogramma bepaalt in welke vaartuigen deze aangeboden kan worden. We noemen het bewust **vaartuig** omdat het voor bijvoorbeeld de Zwaardboot 1-mans discipline gaat om bootsoorten, voor het windsurfen om het type board en voor het jachtzeilen om de lengte en CE-categorie van het schip. Tussen verschillende vaartuigen is het inhoudelijke opleidingsprogramma, binnen dezelfde cursus en op hetzelfde niveau, gelijk. Dat komt omdat de eisen bij de competenties enkel het resultaat omschrijven, niet de handeling.

Belangrijk om te beseffen is dat een NWD-diploma altijd gekoppeld is aan een
specifiek vaartuig. Dit maakt de diploma’s realistischer; zo getuigt een
kielbootdiploma behaald in een Brisling, Valk of Tirion 21 van verschillende
(motorische) vaardigheden.

Als instructeur kun je dus nooit een cursist een diploma geven zonder deze aan
een specifiek vaartuig te koppelen. Als een cursist gedurende één cursus in
verschillende typen vaartuigen vaart, overleg dan met je vaarlocatie of je
verschillende diploma’s uitgeeft. Elk diploma moet een eerlijke reflectie zijn
van de vaardigheden die in dat specifieke vaartuig zijn geoefend.

<Faq question="Overgang vanaf CWO">
In het CWO-systeem is het toewijzen van een vaartuig aan een diploma optioneel. In het NWD-systeem is dit verplicht - een diploma is altijd gekoppeld aan één specifiek vaartuig.

Deze koppeling is belangrijk omdat het type vaartuig beïnvloedt hoe invulling gegeven moet worden aan de competentie. Een behaalde module kan daardoor ook opnieuw behaald worden op hetzelfde niveau, maar in een ander geschikt vaartuig. De cursist laat immers nieuwe vaardigheden zien.

Het NWD-systeem beschrijft specifiek welke vaartuigen geschikt zijn voor elk opleidingsprogramma. Diploma's uitschrijven in niet-geschikte vaartuigen is niet mogelijk - dit waarborgt de kwaliteit van de cursus.
</Faq>

## Modules

Elk programma is flexibel opgebouwd uit modules, die specifieke competenties
bundelt die met elkaar samenhangen. Dit gestructureerde systeem biedt zowel
instructeurs als cursisten duidelijke handvatten en bevordert een systematische
leerervaring. Hier zijn enkele voorbeelden van modules:

- **Basis**: Bevat competenties zoals 'optuigen en aftuigen', 'windoriëntatie'
  en 'roerbediening'.
- **Handeling**: Omvat competenties zoals 'overstag gaan', 'gijpen' en
  'opkruisen'.

Als instructeur werk je voornamelijk op basis van deze modules, waardoor je
gemakkelijk een dag kunt plannen en structureren. Zo kun je een lesdag beginnen
met:

_"Vandaag starten we met herhaling van de basismodule, die we gisteren al hebben
ingeoefend. Als iedereen dit goed beheerst, gaan we verder met de module
Handeling, waarin we beginnen met het oefenen van de overstag."_

Of een module aangeboden kan worden is afhankelijk van omstandigheden zoals het
type vaartuig, het vaarwater en het weer. Bijvoorbeeld, de module 'bomen' is
alleen mogelijk in ondiep vaarwater, terwijl 'varen op golven' specifieke
weersomstandigheden vereist. In de praktijk zal je zien dat vaarlocaties zich
specialiseren in bepaalde modules, afhankelijk van hun vaarwater en vaartuigen,
en daarmee misschien bepaalde modules ook niet aanbieden. Om dat te faciliteren,
en omdat ook lang niet alle modules benodigd zijn om een basisniveau te behalen,
onderscheiden we twee typen modules:

1. **Kernmodules**: Deze vormen de ruggengraat van het programma en bevatten de
   competenties waarvan we als diplomalijn vinden dat ze op dat niveau in de kern 
   van het opleidingsprogramma horen.
2. **Keuzemodules**: Deze modules zijn optioneel en bedoeld voor cursisten die
   zich binnen een programma verder willen verdiepen of verbreden. Ze bieden
   instructeurs ook de flexibiliteit om de lessen aan te passen aan de beschikbare 
   faciliteiten en de huidige (vaar)omstandigheden. Zo is de module 'bomen'
   geschikt voor een windstille dag, terwijl de module 'trapeze' ideaal is voor 
   winderige dagen.

Dit modulaire systeem biedt duidelijke voordelen: het stelt cursisten in staat
om hun leerervaring te personaliseren en stelt instructeurs in staat om
efficiënt en effectief onderwijs te bieden, aangepast aan zowel de behoeften van
de cursist als de omgevingsfactoren.

<Image
  src={"/images/opbouw-diplomalijn/opbouw-programma-nwd-modules.png"}
  width={1260 / 2}
  height={784 / 2}
/>

<Faq question="Overgang vanaf CWO">
Binnen het CWO-systeem bestaan er geen modules. Het opleidingsprogramma als geheel moet zijn afgerond voor een diploma uitgegeven kan worden. Er is geen flexibiliteit met betrekking tot de (on)mogelijkheden van het vaarwater, vaartuig, vaaromstandigheden of de wensen van de cursist. Daarom dat we binnen het NWD-systeem werken met een flexibele modulaire opbouw.

De eisomschrijvingen binnen het NWD-systeem zijn altijd geschreven op een gewenst resultaat: wat moet een cursist kunnen? De vraag hoe dit wordt aangeleerd, laten we bewust open. Dit hangt namelijk af van het vaartuig en de filosofie van de vaarlocatie. Een overstag in een Laser Bahia werkt immers anders dan in een 29er.
</Faq>

## Competenties en eisen

Elke module bevat competenties, die beschrijven welke vaardigheden een cursist
moet bezitten. Competenties zijn generiek en komen in verschillende cursussen
terug, zo bevat elk programma de competentie 'Windoriëntatie'. De eis is uniek
en beschrijft wat een cursist moet kunnen binnen een cursus, niveau en
competentie.

<Faq question="Voorbeeld voor de competentie ‘Overstag’ in Zwaardboot 2-mans">
  ### Jeugd

<table>
  <thead>
    <tr>
      <th>Niveau</th>
      <th>Eis</th>
    </tr>
  </thead>
  <tbody>
    <tr>
      <td>1</td>
      <td>
        De zeiler kan met de punt van de boot door de wind draaien en gaat
        verzitten.
      </td>
    </tr>
    <tr>
      <td>2</td>
      <td>
        De zeiler kan met de punt van de boot door de wind draaien en gaat
        verzitten zonder het roer en de schoot los te laten.
      </td>
    </tr>
    <tr>
      <td>3</td>
      <td>
        De zeiler kan overstag gaan van een aan de windse koers naar een aan de
        windse koers en gaat verzitten zonder het roer en de schoten los te
        laten.
      </td>
    </tr>
    <tr>
      <td>4</td>
      <td>
        De zeiler kan overstag gaan van een aan de windse koers naar een aan de
        windse koers zonder de joystick en de schoten los te laten. De zeiler
        gaat pas verzitten als het zeil is overgekomen.
      </td>
    </tr>
  </tbody>
</table>

    ### Jongeren

    <table>
    <thead>
      <tr>
        <th>Niveau</th>
        <th>Eis</th>
      </tr>
    </thead>
    <tbody>
      <tr>
        <td>1</td>
        <td>
          De zeiler kan met de punt van de boot door de wind draaien en gaat
          verzitten zonder het roer los te laten.
        </td>
      </tr>
      <tr>
        <td>2</td>
        <td>
          De zeiler kan met de punt van de boot door de wind draaien en gaat
          verzitten zonder de joystick en de schoten los te laten.
        </td>
      </tr>
      <tr>
        <td>3</td>
        <td>
          De zeiler kan overstag gaan van een aan de windse koers naar een aan
          de windse koers en gaat verzitten zonder de joystick en de schoten los
          te laten.
        </td>
      </tr>
      <tr>
        <td>4</td>
        <td>
          De zeiler kan overstag gaan van een aan de windse koers naar een aan
          de windse koers zonder hierbij de joystick en de schoten los te laten.
          De zeiler gebruikt gewicht om het zeil over te laten komen en gaat
          daarna pas verzitten.
        </td>
      </tr>
    </tbody>

  </table>

      ### Volwassenen

  <table>
    <thead>
      <tr>
        <th>Niveau</th>
        <th>Eis</th>
      </tr>
    </thead>
    <tbody>
      <tr>
        <td>1</td>
        <td>
          De zeiler kan met de punt van de boot door de wind draaien en gaat
          verzitten zonder de joystick en de schoten los te laten.
        </td>
      </tr>
      <tr>
        <td>2</td>
        <td>
          De zeiler kan overstag gaan van een aan de windse koers naar een aan
          de windse koers en gaat verzitten als het zeil overkomt, zonder de
          joystick en de schoten los te laten.
        </td>
      </tr>
      <tr>
        <td>3</td>
        <td>
          De zeiler kan overstag gaan van een hoog aan de windse koers naar een
          hoog aan de windse koers zonder hierbij de joystick en de schoten los
          te laten. De zeiler trekt na het verzitten de boot recht met een pomp.
        </td>
      </tr>
      <tr>
        <td>4</td>
        <td>
          De zeiler kan overstag gaan van een hoog aan de windse koers naar een
          hoog aan de windse koers zonder hierbij de joystick en de schoten los
          te laten. De zeiler trekt met behulp van gewicht de boot door de wind
          en trekt na het verzitten de boot recht met een pomp (rolltack).
        </td>
      </tr>
    </tbody>
  </table>
</Faq>

Een eis richt zich altijd op het resultaat, en laat achterwege _hoe_ dat
resultaat bereikt wordt. In het voorbeeld hierboven wordt bijvoorbeeld niet
beschreven hoe de joystick bediend wordt of hoe het voetenwerk dient te zijn.
Dit is namelijk afhankelijk van het vaartuig en de filosofie van de vaarlocatie,
en laten we dus aan de vaarlocatie over.

## Diploma’s

Binnen de NWD-structuur worden diploma’s uitgereikt op basis van individueel
behaalde modules. Elke cursist volgt namelijk een persoonlijk programma dat
bestaat uit kern- en keuzemodules. Dit maakt het mogelijk om een flexibel
leertraject te bieden.

Belangrijk voor deze opzet is dat eenmaal behaalde modules niet verlopen. Dit is
vooral relevant omdat veel NWD-cursisten hun opleiding in de zomer volgen en
vaak pas het volgende jaar terugkeren. Traditionele vorderingenstaten, die na
één vaarseizoen verlopen, sluiten hier niet goed op aan. Als een cursist
bijvoorbeeld alle vereiste vaardigheden beheerst maar niet in staat is geweest
het varen met trapeze te oefenen, kan onder het CWO-systeem formeel geen diploma
worden uitgereikt. Met het NWD-systeem heeft de cursist echter wel een geldig
bewijs van zijn of haar competenties, maar zal enkel de trapezemodule nog niet
afgerond zijn. Dit bewijs blijft geldig en kan ook jaren later nog worden
gebruikt op elke vaarlocatie, wat de waarde van het NWD-diploma significant
verhoogt.

Wanneer een cursist binnen één cursus meerdere modules succesvol afrondt, worden
deze modules samengevoegd op één (fysiek) diploma. Zo is elk diploma een
eerlijke weerspiegeling van de competenties die de cursist binnen het specifieke
programma heeft behaald. Als instructeur is het niet nodig om modules af te
ronden die nog niet op niveau zijn, of die door omstandigheden niet konden
worden aangeboden, om toch een geldig diploma uit te reiken. Dit zorgt ervoor
dat de diploma’s accuraat weergeven wat een cursist werkelijk kan, zonder de
druk om onvoltooide of niet aangeboden modules af te ronden.

Deze aanpak erkent dat het niet nodig is om elke beschikbare module te volgen - 
bewuste specialisatie heeft evenveel waarde als brede kennis. In hun persoonlijke 
opleidingsoverzicht kunnen cursisten zien welke modules nog te behalen zijn en zo 
bepalen waar ze in een vervolgcursus verder op willen trainen.

<Faq question="Overgang vanaf CWO">
In het CWO-systeem kan een diploma pas worden uitgegeven wanneer alle competenties van een opleidingsprogramma zijn behaald. Individuele competenties worden vastgelegd via een vorderingenstaat die na 18 maanden vervalt.

Het NWD-systeem werkt flexibeler: vanaf één volledig nieuw afgeronde module kan al een diploma worden uitgegeven. Cursisten kunnen in vervolgcursussen extra modules binnen hetzelfde programma afronden. Eenmaal behaalde modules zullen nooit vervallen.

Omdat gedeeltelijk afgeronde modules geen diplomawaarde hebben, bestaan er geen traditionele vorderingenstaten binnen het NWD-systeem. Vaarlocaties kunnen uiteraard intern de voortgang van cursisten blijven vastleggen.
</Faq>

## Curriculum
De diplomalijn van het NWD wordt continu doorontwikkeld door een samenwerking tussen
de Vereniging Nationaal Watersportdiploma en het Koninklijk Nederlands Watersportverbond. In deze ontwikkelingen worden modules toegevoegd of verwijderd en veranderen eisomschrijvingen. Om dit mogelijk te maken werken we met een curriculum dat een versienummer krijgt en eenmaal gepubliceerd niet meer verandert. Ook vaartuigen zijn gekoppeld aan een specifiek curriculum.

Hierdoor kunnen we over jaren nog precies terugzoeken op basis van welke inhoud iemand dat diploma heeft behaald. Wanneer we spreken over een opleidingsprogramma, bedoelen we het meest recente curriculum.


## Conclusie

Door de leerervaring te personaliseren en aan te passen aan de omstandigheden
van het vaarwater en de vaartuigen, verzekert het NWD dat de diploma’s die het
uitgeeft, zowel realistisch als relevant zijn. Dit maakt het NWD een waardevol
en vooruitstrevend programma binnen de watersporteducatie, klaar om zowel
nieuwkomers als ervaren watersporters op hun reis te begeleiden.

Wil je meer weten over de diplomalijn van het NWD, neem dan contact op met je
vaarlocatie of bezoek het [helpcentrum](/help/) voor meer informatie. Veel
vaarplezier!

## Veelgestelde vragen

<dl className="divide-y divide-slate-900/10 rounded-lg border border-slate-900/10">
  <Faq question="Wat gebeurt er als een module nog niet volledig is afgerond aan het einde van een cursus?">
Binnen het Nationaal Watersportdiploma (NWD) worden alleen volledig afgeronde modules opgenomen in het diploma. Indien een module aan het einde van een cursus niet volledig is afgerond, wordt deze niet geregistreerd op het diploma. Er worden geen formele vorderingenstaten bijgehouden, dus een onafgemaakte module levert geen gedeeltelijk diploma of certificaat op.

De cursist heeft echter wel de mogelijkheid om de onafgeronde module op een
later tijdstip te voltooien. Na afronding kan de cursist dan een nieuw diploma
ontvangen dat deze specifieke module bevat. Het bijhouden van de voortgang van
een cursist tussen de cursussen door valt onder de verantwoordelijkheid van de
vaarlocatie. Dit is omdat details van de voortgang moeilijk uitwisselbaar zijn
tussen verschillende vaarlocaties. Bijvoorbeeld, als een cursist een
overstagmanoeuvre voor 60% beheerst bij vaarlocatie A, is dit een subjectief en
lastig te beoordelen gegeven voor een instructeur bij vaarlocatie B. In zo'n
geval zal de nieuwe instructeur de vaardigheden van de cursist opnieuw moeten
evalueren en een aangepast lesplan ontwikkelen om de module te voltooien.

  </Faq>
    <Faq question="Is een diploma met niet alle modules erop niet gewoon een CWO vorderingenstaat?">
  Nee, een diploma van het Nationaal Watersportdiploma (NWD) met een selectie van modules is niet hetzelfde als een vorderingenstaat zoals bij het CWO-systeem. De vorderingenstaten van CWO verlopen aan het einde van een vaarseizoen en zijn alleen een bewijs van de voortgang, niet van daadwerkelijk behaalde competenties. In tegenstelling hiermee is een NWD module-diploma een permanent bewijs van de competenties die een cursist heeft verworven. Eenmaal behaalde modules op een NWD diploma blijven geldig en tonen blijvend aan dat de cursist specifieke vaardigheden binnen een bepaald programma beheerst, zoals bijvoorbeeld 'Hogerwal'.

Daarnaast volgt niet iedereen binnen het NWD een uniform programma. Hoewel we
aanbevelen om de kernmodules in elk programma te voltooien, is dit niet
verplicht om naar een volgend niveau door te stromen. Cursisten of instructeurs
kunnen ook keuzemodules selecteren die het best passen bij hun behoeften of de
(vaar)omstandigheden. Dit betekent dat er geen standaard 'diploma Zwaardboot
1-mans' is; de specifieke modules die een cursist heeft afgerond tijdens de
opleiding bepalen de inhoud van het diploma.

  </Faq>
      <Faq question="NWD-diploma's worden per vaartuig uitgegeven, maar de eisen lijken hetzelfde. Hoe zit dat?">
Binnen het Nationaal Watersportdiploma (NWD) worden specifieke vaartuigen gekoppeld aan elk programma, zoals uitgelegd in het artikel. Het klopt dat de eisen voor elk van deze vaartuigen hetzelfde zijn. Dit is omdat de eisen zijn geformuleerd om enkel het eindresultaat van een handeling te beschrijven. Neem bijvoorbeeld de eis voor de 'Overstag' in de Zwaardboot 2-mans Volwassenen niveau 1: _"De zeiler kan met de punt van de boot door de wind draaien en gaat verzitten zonder de joystick en de schoten los te laten."_ Deze beschrijving specificeert niet hóé de handeling moet worden uitgevoerd, wat per vaartuig kan verschillen. Het is aan de vaarlocatie om te bepalen hoe deze handeling precies wordt uitgevoerd, afhankelijk van het type vaartuig.

In de praktijk betekent dit dat hetzelfde eindresultaat in bijvoorbeeld een 420,
Laser Bahia of RS Quest op verschillende manieren kan worden bereikt. Hoewel de
handeling visueel kan verschillen tussen deze vaartuigen, is het eindresultaat
conform de eis hetzelfde. Het expliciet koppelen van een vaartuig aan het
diploma geeft dus duidelijkheid over welke specifieke vaardigheden de cursist
bezit, ongeacht de uniformiteit van de eisen.

Dit systeem werkt twee kanten op: Een cursist die binnen een programma overstapt
naar een nieuw vaartuig, ontwikkelt nieuwe vaardigheden en kan daarvoor beloond
worden met een nieuw diploma, zelfs als de eisen gelijk blijven. Andersom toont
een diploma behaald in een Randmeer voor een vaarlocatie voldoende aan over
iemands vaardigheden om bijvoorbeeld ook een Polyvalk te mogen besturen voor een
dag zeilen. Dit betekent dat het niet noodzakelijk is om in elk type boot een
apart diploma te behalen.

  </Faq>
</dl>
