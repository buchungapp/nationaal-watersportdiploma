---
title: "5 tips om je te helpen de juiste zeilschool te kiezen!"
publishedAt: "2024-05-16"
lastUpdatedAt: "2024-05-18"
summary:
  "Het kiezen van de juiste zeilschool is een belangrijke stap, dit artikel
  geeft je vijf concrete tips om de beste zeilschool voor jou te vinden!"
isPopulair: true
---

Het kiezen van de juiste zeilschool is een belangrijke stap, of je nu een
beginner bent die graag wil leren zeilen of een ervaren zeiler die zijn
vaardigheden wil aanscherpen. Er zijn veel opties beschikbaar, en het is
essentieel om een school te kiezen die aansluit bij jouw zeilambities en niveau.
Dit artikel geeft je vijf concrete tips om de perfecte zeilschool te vinden.

## 1. Bepaal welke locatie het beste bij jou past

Elke zeilschool heeft zijn unieke locatie en sfeer. Sommige zijn gevestigd aan
grote meren in Friesland, terwijl andere zich dichter bij de grote steden
bevinden. Het is belangrijk om een locatie te kiezen die bij jouw voorkeuren
past.

### Zeilen in Friesland

Friesland staat bekend om zijn prachtige meren en uitgebreide
watersportfaciliteiten. Zeilscholen in deze regio bieden vaak uitgebreide
programma’s, hebben toegang tot diverse vaarwateren en worden meestal intern
(dus met slapen) geboekt.

### In de Randstad

Woon je in de Randstad en geef je de voorkeur aan een zeilschool dichter bij
huis? Dan zijn er ook genoeg opties. Zo zijn er NWD-zeilscholen in de buurt van
Amsterdam, Utrecht, Den Haag en Rotterdam. Dit kan handig zijn als je niet te
ver wilt reizen of liever thuis slaapt en toch wilt genieten van een
kwalitatieve zeilopleiding. Ook is het bij deze locaties een stuk makkelijker om
een aantal dagen te komen, of nog eens een weekend in het voor- of naseizoen te
gaan zeilen.

## 2. Kies tussen een focus op zeilen of een all-round programma

Bedenk van tevoren waarom je op zeilkamp wilt gaan. Sommige zeilscholen bieden
een programma sterk gericht op zeilopleiding, terwijl andere scholen een breder
all-round programma hebben dat ook andere watersporten en activiteiten omvat.
Bij alle locaties zal je een gezonde balans vinden tussen oefenen, lekker
relaxen op het water en buiten het zeilen om leuke activiteiten ondernemen.

### Focus op zeilen

Als je je voor het grootste deel wilt richten op het verbeteren van je
zeilvaardigheden, kies dan voor een school die zich gedurende het programma
overdag vooral focust op het zeilen. Zo maak je de meeste uren en behaal je de
verschillende modules één-voor-één voor je diploma!

### All-round programma

Wil je een meer gevarieerd programma, dan zijn er zeilscholen die naast zeilen
ook andere activiteiten aanbieden zoals waterskiën of SUP-boarden. Dit kan een
leuke manier zijn om verschillende watersporten te ontdekken en een afwisselende
ervaring te hebben.

## 3. Kies de juiste bootsoort

De keuze van de bootsoort waarin je wilt varen is belangrijk en hangt af van je
discipline en voorkeuren. Wil je bijvoorbeeld actief zeilen in de zwaardboot- of
catamaran disciplines, of juist liever droog blijven en in de kielboot varen? De
zeilscholen geven je graag advies hierin.

### Zwaardboot

Voor actie en avontuur zijn zwaardboten perfect. Deze snelle en wendbare boten
bieden een intensieve zeilervaring. Het risico op omslaan maakt het extra
spannend en leerzaam!

### Kielboot

Zoek je stabiliteit en comfort? Kielboten zijn jouw keuze. Deze zwaardere boten
slaan niet snel om. Je kunt kiezen tussen relaxed of sportief zeilen! De
techniek die nodig is om deze boten goed te varen, maakt het zeilen uitdagend en
leerzaam.

### Catamaran

Teamwork en spektakel staan centraal bij catamaranzeilen. Zodra een van de
drijvers uit het water komt, stijgt de adrenaline en moet je als team
samenwerken om de boot in balans te houden.

### Windsurfen

Voor liefhebbers van snelheid en fysieke uitdaging is windsurfen ideaal. Solo
over het water op een plank, waarbij balans en coördinatie cruciaal zijn. Een
geweldige manier om jezelf uit te dagen en je grenzen te verleggen!

## 4. Gebruik online bronnen om je keuze te maken

Het internet is een waardevolle bron om de juiste zeilschool te vinden. Maak
gebruik van de informatie op de websites van de zeilscholen, bekijk hun sociale
media accounts en vraag rond in je netwerk.

<Note>
  Tip: Op de [vaarlocatie pagina](/vaarlocaties) vind je een handig overzicht
  van websites, social media accounts en reviews van NWD vaarscholen!
</Note>

### Websites van zeilscholen

Bezoek de websites van verschillende zeilscholen om te zien wat ze aanbieden.
Let op details zoals de cursusinhoud, de ervaring van de instructeurs, de
faciliteiten en de prijzen.

### Sociale media

Alle zeilscholen zijn actief op sociale media zoals Facebook, Instagram en
YouTube. Dit geeft je een goed beeld van hun sfeer en activiteiten. Bekijk
foto’s en video’s, lees reviews en neem deel aan online discussies om een gevoel
te krijgen van wat je kunt verwachten.

### Lees de online reviews

Via Google kun je veel reviews vinden over de zeilscholen. Lees ze vooral eens
door om te kijken naar ervaringen van mensen die je voorgingen!

### Vraag rond in je netwerk

Praat met vrienden, familie en collega’s die ervaring hebben met zeilscholen.
Hun persoonlijke aanbevelingen kunnen zeer waardevol zijn. Ze kunnen je
vertellen over hun ervaringen, de kwaliteit van de lessen en de algehele sfeer
op de school.

## 5. Kies voor een NWD-gecertificeerde zeilschool

Het Nationaal Watersportdiploma (NWD) staat garant voor kwaliteit en
betrouwbaarheid. NWD-gecertificeerde zeilscholen voldoen aan strikte normen en
bieden een hoog niveau van onderwijs en veiligheid. Wanneer je kiest voor een
NWD-zeilschool, weet je zeker dat de instructeurs goed zijn opgeleid, de
materialen van hoge kwaliteit zijn en de veiligheidsprotocollen strikt worden
nageleefd.

### Waarom NWD-certificering belangrijk is

NWD-gecertificeerde scholen bieden niet alleen kwalitatief hoogstaande
zeillessen, maar zorgen er ook voor dat alles daaromheen goed geregeld is. Denk
aan de accommodatie, maaltijden en verzekeringen. Dit betekent dat je je
volledig kunt concentreren op het leren en genieten van het zeilen, zonder je
zorgen te maken over de randvoorwaarden.

## Conclusie

Het kiezen van de juiste zeilschool is een belangrijke beslissing die je
zeilervaring aanzienlijk kan beïnvloeden. Door te kiezen voor een
NWD-gecertificeerde school, weet je zeker dat de zaken goed geregeld zijn, zowel
binnen als buiten de zeillessen om. Denk goed na over de locatie die bij je
past, of je je wilt richten op zeilen of een all-round programma wilt, en maak
gebruik van online bronnen om je keuze te maken. Als je nog vragen hebt, aarzel
dan niet om [contact](/contact) op te nemen met het NWD voor advies. Veel succes
en vooral veel plezier op het water!
