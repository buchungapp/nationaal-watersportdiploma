---
title: "Hoe beheer je jouw 'Aanvullende vaardigheden' in je NWD-profiel?"
publishedAt: "2025-06-03"
lastUpdatedAt: "2025-06-03"
summary:
  "Binnen jouw profiel heb je de mogelijkheid om aanvullende vaardigheden, zoals je vaarbewijs, navigatiediploma's of buitenlandse bewijzen op te slaan. Leer meer over hoe je deze functionaliteit gebruikt."
---

Naast de diploma's van het Nationaal Watersportdiploma bestaan er veel andere watersportvaardigheden die worden beloond met een certificaat, diploma of ander bewijs. Denk bijvoorbeeld aan het klein vaarbewijs, een basiscertificaat marifonie of een buitenlands diploma zoals RYA of VWDS. 

In jouw NWD-profiel kun je deze vaardigheden eenvoudig opslaan. Je voegt een kopie toe als foto of PDF en vult de belangrijkste gegevens in, zoals de behaaldatum.

We bieden deze functie aan voor je gemak, zodat je alles op één plek kunt bewaren. Let er wel op dat deze kopieën waarschijnlijk niet geldig zijn als officieel bewijs tijdens controles op het water. Zorg daarom dat je dan altijd het origineel bij je hebt.

## Instructies

1. Klik op de knop 'Voeg diploma toe'
2. Sleep een kopie (afbeelding of PDF) naar het scherm of klik onderaan op 'Doorgaan zonder foto'
3. Selecteer een template om vooraf ingevulde gegevens te krijgen. Voor vaardigheden die niet als template beschikbaar zijn, kies je bovenaan voor "Overig" om alle velden zelf in te vullen
4. Vul de details in die je wilt opslaan. Alleen het veld 'Titel' is verplicht
5. Na toevoeging kun je het diploma via de actieknop met de 3 punten bewerken of verwijderen

## Veelgestelde vragen

<dl className="divide-y divide-slate-900/10 rounded-lg border border-slate-900/10">

<Faq question="Met wie delen jullie deze informatie">
 Deze informatie is alleen voor jezelf en wordt niet openbaar getoond of gedeeld met vaarscholen.
</Faq>

</dl>
