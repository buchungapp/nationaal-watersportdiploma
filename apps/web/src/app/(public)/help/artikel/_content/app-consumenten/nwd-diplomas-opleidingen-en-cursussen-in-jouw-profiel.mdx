---
title: "Hoe werkt het diploma, opleiding en cursusoverzicht in jouw NWD-profiel?"
publishedAt: "2025-06-03"
lastUpdatedAt: "2025-06-03"
summary:
  "Binnen jouw NWD-profiel worden de door jouw behaalde diploma's en opleidingen getoond, net als eventuele voortgang binnen lopende cursussen. Leer meer over deze concepten, en wat je kan doen als je informatie mist."
---

Als je jouw NWD-profiel opent, vind je een overzicht van jouw Nationaal Watersportdiploma prestaties. Je ziet daarbij 3 onderdelen: "Behaalde diploma's", "Opleidingen" en "Lopende cursussen". In dit artikel leggen we het verschil tussen deze concepten uit.

## Behaalde diploma's 
Na het afronden van een cursus bij een NWD-erkende vaarlocatie ontvang je een nieuw diploma. Een diploma is een bewijs voor de modules die je tijdens de cursus hebt afgerond. Een behaalde module betekent dat je alle competenties die bij deze module horen beheerst.

## Opleidingen
Tijdens een cursus werk je aan één of meerdere opleidingen, bijvoorbeeld "Kielboot Volwassenen Randmeer". Deze opleiding bestaat uit verschillende kern- en keuzemodules. Meer over dit systeem lees je in ons helpartikel over de opbouw van de diplomalijn van het NWD. 

In dit tabblad zie je welke modules je al definitief hebt afgerond binnen een opleiding. Het NWD moedigt aan dat elke watersporter in overleg met zijn of haar opleidingslocatie kiest welke modules relevant zijn om te behalen. Het is niet nodig om alle modules binnen een opleiding te behalen - juist de specificiteit van elke module zorgt ervoor dat elke watersporter zich kan ontwikkelen op een manier die past bij zijn of haar wensen.

## Lopende cursussen
Als je bezig bent met een cursus (bijvoorbeeld een weekend, week of terugkerende lessen), kan jouw leslocatie ervoor kiezen om tussentijds de voortgang met je te delen. In dat geval zie je de cursus in dit overzicht verschijnen, en kan jouw instructeur hier de tussenresultaten delen.

## Veelgestelde vragen

<dl className="divide-y divide-slate-900/10 rounded-lg border border-slate-900/10">

<Faq question="Ik mis een diploma, opleiding en/of lopende cursus in het overzicht">
 In dat geval neem je het beste contact op met de leslocatie waar je de cursus volgt en/of het diploma hebt behaald. Zij kunnen je vertellen op welk profiel ze deze hebben aangemaakt.
</Faq>

</dl>
