---
title: "Watersportverbond kiest voor het NWD: wat betekent dit voor jou?"
publishedAt: "2025-04-07"
lastUpdatedAt: "2025-04-07"
summary:
  "Het Watersportverbond erkent de NWD-diplomalijn en werkt samen met het NWD toe naar één standaard voor watersportopleidingen in Nederland. Wat betekent dit voor jou als watersporter?"
isPopulair: true
---

Een belangrijke ontwikkeling in de Nederlandse watersport: het Watersportverbond erkent de NWD-diplomalijn en samen wordt gewerkt aan één uniform diplomasysteem. Wat betekent dit voor jou als (aspirant) watersporter?

## De nieuwe koers in watersportopleidingen

Het Watersportverbond kiest voor modernisering met de NWD-diplomalijn als basis. Deze keuze komt voort uit de behoefte aan een modern, flexibel systeem dat beter aansluit bij de huidige tijdsgeest. Belangrijk om te weten: alle behaalde CWO-diploma's blijven gewoon geldig!

## Wat verandert er met het NWD?

#### Elke leeftijdscategorie heeft een eigen diplomalijn. 
De eisen zijn nu zorgvuldig afgestemd op wat bij jouw leeftijd past. 

#### Elke diplomalijn heeft vier te behalen niveau’s. 
Overzichtelijke, haalbare stappen maken het leuker én makkelijker om door te groeien.

#### Een diploma voor elke bootsoort. 
Elke boot heeft unieke eigenschappen. Dezelfde handeling in een Valk vraagt bijvoorbeeld om andere technieken dan in een Randmeer. Je diploma laat dit nu precies zien.

#### Je diploma bestaat uit modules. 
Bij het NWD krijg je een diploma waarop de modules staan die je succesvol hebt afgerond. De vorderingstaten verdwijnen hiermee. Met name voor kinderen zorgt dit voor meer succeservaringen: wat je hebt geleerd, staat vast op je diploma!

#### Speciaal voor het jachtzeilen, diploma’s per vaargebied. 
Afgestemd op binnenwater, ruime binnenwateren, Waddenzee & Zeeuwse Stromen en volle zee. Op deze manier sluit het diploma beter aan op de praktijk.

## Het verschil tussen NWD-locaties en andere vaarscholen

Er is een belangrijk onderscheid: vaarlocaties kunnen de NWD-diplomalijn gebruiken, terwijl NWD-erkende vaarlocaties daarnaast ook voldoen aan extra kwaliteitseisen:

- Een sociaal veiligheidsbeleid met gedragscodes en vertrouwenspersonen
- Verplichte her- en bijscholing voor al het personeel
- Scherp toezicht op brand- en voedselveiligheid bij verblijfsaccommodaties
- Volledige verzekeringsdekking, ook voor pakketreizen
- Periodieke controles conform de geldende wetgeving

Zo weet je zeker dat je niet alleen een diploma haalt, maar ook in een veilige en vooruitstrevende omgeving een fantastische watersportervaring krijgt.

## Wat betekent dit voor jou?

### Als je al een CWO diploma hebt

- Je diploma blijft gewoon geldig
- Je kunt probleemloos doorstromen in het nieuwe systeem
- Je eerder behaalde niveau wordt erkend

### Als je nog moet beginnen

Je kunt kiezen tussen:
- Een NWD-aangesloten locatie voor de hoogste kwaliteitsgarantie op alle fronten
- Een locatie die de NWD-diplomalijn gebruikt via het Watersportverbond

## Conclusie: kies bewust

Bij het kiezen van een vaarlocatie is het belangrijk om te weten wat je zoekt. Wil je de zekerheid van de hoogste kwaliteitsnormen en een vooruitstrevende aanpak? Kies dan voor een NWD-aangesloten locatie. Ben je vooral op zoek naar een goede basis in watersport? Dan kun je ook terecht bij andere locaties die de NWD-diplomalijn gebruiken.

Welke keuze je ook maakt, je profiteert van een moderne, praktijkgerichte diplomalijn die klaar is voor de toekomst van de watersport!


## Veelgestelde vragen

<dl className="divide-y divide-slate-900/10 rounded-lg border border-slate-900/10">
  <Faq question="Blijven mijn eerder behaalde diploma's geldig?">
    Ja, absoluut! Alle eerder behaalde diploma's - waaronder CWO diploma’s - blijven hun waarde behouden. Je kunt gewoon doorstromen naar een volgend niveau binnen de nieuwe diplomalijn, ongeacht of je dit doet bij een NWD-erkende vaarlocatie of een andere vaarlocatie.
  </Faq>
  
  <Faq question="Wat is het verschil tussen de NWD-diplomalijn en een NWD-erkende locatie?">
Het Watersportverbond heeft de NWD-diplomalijn (de niveaus, eisen en leerdoelen) erkend als basis voor watersportopleidingen. NWD-erkende locaties vormen daarnaast een vereniging van vaarscholen die naast deze diplomalijn ook voldoen aan extra kwaliteitseisen. Zo ontstaat er één duidelijke opleidingsstandaard voor heel Nederland, met ruimte voor locaties om zich extra te onderscheiden.
  </Faq>

  <Faq question="Zijn diploma's uitwisselbaar tussen verschillende vaarlocaties?">
    Ja, alle diploma's binnen de NWD-diplomalijn zijn gelijkwaardig en uitwisselbaar. Als de instructeur en de locatie gecertificeerd zijn door het Watersportverbond, is je diploma overal geldig. We zorgen er ook voor dat diploma's digitaal makkelijk uitwisselbaar zijn tussen alle locaties.
  </Faq>

  <Faq question="Wat maakt een NWD-erkende locatie anders?">
   NWD-erkende vaarlocaties voldoen aan extra kwaliteitseisen naast het lesgeven zelf. Dit betekent dat ze:

    - Investeren in modern en goed onderhouden materiaal
    - Aantoonbaar voldoen aan alle relevante wetgeving, zoals verzekeringseisen voor pakketreizen
    - Voldoen aan strenge eisen voor accommodaties (brandveiligheid, hygiëne)
    - Een vertrouwenspersonen aanstellen en personeel trainen in sociale veiligheid
    - Deelnemen aan her- en bijscholingen met andere NWD-locaties
  </Faq>
</dl>
