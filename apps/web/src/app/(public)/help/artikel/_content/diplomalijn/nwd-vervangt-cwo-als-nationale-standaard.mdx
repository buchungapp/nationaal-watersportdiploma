---
title: "NWD wordt de nationale standaard: wat betekent dit voor jou?"
publishedAt: "2025-03-26"
lastUpdatedAt: "2025-03-26"
summary:
  "Het Watersportverbond heeft gekozen voor het NWD als nieuwe standaard voor watersportopleidingen in Nederland, en de CWO uit te faseren. Wat betekent dit voor jou als watersporter?"
isPopulair: true
---

Een historische ontwikkeling in de Nederlandse watersport: het Watersportverbond heeft gekozen voor het Nationaal Watersportdiploma (NWD) als de standaard voor watersportopleidingen. De Commissie Watersport Opleidingen (CWO) wordt uitgefaseerd. Wat betekent dit voor jou als (aspirant) watersporter?

## De nieuwe koers in watersportopleidingen

Het Watersportverbond heeft besloten de CWO uit te faseren en kiest voor het NWD als de erkende diplomalijn voor de watersport in Nederland. Deze keuze komt voort uit de behoefte aan een modern, flexibel systeem dat beter aansluit bij de huidige tijdsgeest. Belangrijk om te weten: alle behaalde CWO-diploma's blijven gewoon geldig!

## Wat verandert er met het NWD?

#### Elke leeftijdscategorie heeft een eigen diplomalijn. 
De eisen zijn nu zorgvuldig afgestemd op wat bij jouw leeftijd past. 

#### Elke diplomalijn heeft vier te behalen niveau’s. 
Overzichtelijke, haalbare stappen maken het leuker én makkelijker om door te groeien.

#### Een diploma voor elke bootsoort. 
Elke boot heeft unieke eigenschappen. Dezelfde handeling in een Valk vraagt bijvoorbeeld om andere technieken dan in een Randmeer. Je diploma laat dit nu precies zien.

#### Je diploma bestaat uit modules. 
Bij het NWD krijg je een diploma waarop de modules staan die je succesvol hebt afgerond. De vorderingstaten verdwijnen hiermee. Met name voor kinderen zorgt dit voor meer succeservaringen: wat je hebt geleerd, staat vast op je diploma!

#### Speciaal voor het jachtzeilen, diploma’s per vaargebied. 
Afgestemd op binnenwater, ruime binnenwateren, Waddenzee & Zeeuwse Stromen en volle zee. Op deze manier sluit het diploma beter aan op de praktijk.

## Het verschil tussen NWD-locaties en andere vaarscholen

Er is een belangrijk onderscheid: de voorheen CWO vaarlocaties gaan alleen de NWD-diplomalijn gebruiken, terwijl NWD-locaties daarnaast ook (blijven) voldoen aan extra kwaliteitseisen:

- Een sociaal veiligheidsbeleid met gedragscodes en vertrouwenspersonen
- Verplichte her- en bijscholing voor al het personeel
- Scherp toezicht op brand- en voedselveiligheid bij verblijfsaccommodaties
- Volledige verzekeringsdekking, ook voor pakketreizen
- Periodieke controles conform de geldende wetgeving

Zo weet je zeker dat je niet alleen een diploma haalt, maar ook in een veilige en vooruitstrevende omgeving een fantastische watersportervaring krijgt.

## Wat betekent dit voor jou?

### Als je al een CWO diploma hebt

- Je diploma blijft gewoon geldig
- Je kunt probleemloos doorstromen in het nieuwe systeem
- Je eerder behaalde niveau wordt erkend

### Als je nog moet beginnen

Je kunt kiezen tussen:
- Een NWD-aangesloten locatie voor de hoogste kwaliteitsgarantie op alle fronten
- Een locatie die de NWD-diplomalijn gebruikt via het Watersportverbond

## Conclusie: kies bewust

Bij het kiezen van een vaarlocatie is het belangrijk om te weten wat je zoekt. Wil je de zekerheid van de hoogste kwaliteitsnormen en een vooruitstrevende aanpak? Kies dan voor een NWD-aangesloten locatie. Ben je vooral op zoek naar een goede basis in watersport? Dan kun je ook terecht bij andere locaties die de NWD-diplomalijn gebruiken.

Welke keuze je ook maakt, je profiteert van een moderne, praktijkgerichte diplomalijn die klaar is voor de toekomst van de watersport!


## Veelgestelde vragen

<dl className="divide-y divide-slate-900/10 rounded-lg border border-slate-900/10">
  <Faq question="Blijven mijn oude CWO-diploma's geldig?">
    Ja, absoluut! Alle eerder behaalde CWO-diploma's blijven hun waarde behouden. Je kunt gewoon doorstromen naar een volgend niveau binnen de nieuwe diplomalijn, ongeacht of je dit doet bij een NWD-locatie of een andere vaarlocatie.
  </Faq>
  
  <Faq question="Is vanaf nu elke voormalige CWO locatie een Nationaal Watersportdiploma locatie?">
    Nee, er is een belangrijk onderscheid. Het Watersportverbond gaat de NWD-diplomalijn (de niveaus, eisen en leerdoelen) gebruiken als nieuwe nationale standaard. Alle watersportlocaties in Nederland gaan deze diplomalijn gebruiken, maar worden daarmee niet automatisch NWD-locaties. NWD-locaties vormen een aparte vereniging van vaarscholen die naast de diplomalijn ook voldoen aan extra kwaliteitseisen. Zo ontstaat er één duidelijke diplomanorm voor heel Nederland, maar blijft er keuzevrijheid voor vaarlocaties in hoe ze deze willen aanbieden.
  </Faq>

  <Faq question="Kunnen diploma's uitgewisseld worden tussen NWD locaties, en andere vaarlocaties?">
    Ja, alle diploma's zijn gelijkwaardig en uitwisselbaar, ongeacht waar ze behaald zijn. Of je nu les krijgt bij een NWD-locatie of een andere vaarschool: als de instructeur en de locatie gecertificeerd zijn door het Watersportverbond, is je diploma overal geldig. We zorgen er ook voor dat diploma's digitaal makkelijk uitwisselbaar zijn tussen alle locaties.
  </Faq>

  <Faq question="Als de diploma's inhoudelijk gelijk zijn, waarom is er dan toch nog een verschil tussen Nationaal Watersportdiploma locaties, en andere locaties?">
    Het verschil zit in praktische zaken naast het lesgeven zelf. NWD-locaties moeten bijvoorbeeld:

    - Investeren in modern en goed onderhouden materiaal
    - Aantoonbaar voldoen aan alle relevante wetgeving, zoals verzekeringseisen voor pakketreizen
    - Voldoen aan strenge eisen voor accommodaties (brandveiligheid, hygiëne)
    - Een vertrouwenspersonen aanstellen en personeel trainen in sociale veiligheid
    - Deelnemen aan her- en bijscholingen met andere NWD-locaties
  </Faq>
</dl>