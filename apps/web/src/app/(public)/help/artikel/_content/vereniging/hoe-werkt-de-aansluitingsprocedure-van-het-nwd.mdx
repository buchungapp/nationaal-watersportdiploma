---
title: "Hoe werkt de aansluitingsprocedure van de vereniging NWD?"
publishedAt: "2024-05-01"
lastUpdatedAt: "2026-02-10"
summary:
  "Wil je als (commerciële) vaarschool lid worden van het Nationaal
  Watersportdiploma? Lees hier hoe de aansluitingsprocedure werkt!"
---

Het Nationaal Watersportdiploma (NWD) is eind maart 2024 officieel gelanceerd en
dit heeft op veel positieve reacties kunnen rekenen van zowel de eigen
instructeurs en cursisten als externe partijen. Het NWD is een vereniging in
ontwikkeling en een vereniging waarbij ontwikkeling en innovatie in de toekomst
hoog in het vaandel staan.

Wij verwelkomen graag vaarscholen die onze gedeelde visie op veiligheid,
kwaliteit en plezier op het water delen. Daarom bieden we je nu de kans om als
een van de eerste vaarscholen lid te worden van het NWD.

## Financieel

Een uitgebreide kostenvergelijking met andere scenario's (Watersport Academy, CWO + KSS, CWO zonder KSS) vind je in ons artikel [Eén keuze, vier routes: wat elke commerciële vaarschool moet weten voor 2026](/actueel/Xk7mPw2Q-een-keuze-vier-routes-commerciele-vaarscholen-2026).

### Jaarlijkse kosten per NWD-vaarlocatie

- € 650 of € 1.000 contributie _(€ 650 bij een omzet uit zeilcursussen/-kampen
  onder € 100.000 excl. btw, € 1.000 daarboven)_
- € 500 verplichte marketingbijdrage _(voor ontwikkeling van foto- en
  videomateriaal, promotieacties, advertenties etc.)_
- € 450 bijzonder lidmaatschap Watersportverbond (KNWV)

### Eenmalige kosten bij aansluiting

- € 750 intake _(inclusief onboardingpakket met vlag en gevelbord)_
- € 1.250 investeringsbijdrage _(verdeeld over de eerste drie verenigingsjaren:
  € 500 in jaar 1, € 500 in jaar 2, € 250 in jaar 3)_

### Overige kosten

- € 3 per uitgegeven diploma
- € 0,35 per voorbedrukt diplomapapier

## Aansluitingsprocedure

<Image
  src={"/images/aansluitingsprocedure/20250923-aansluitprocedure-nwd.png"}
  width={600}
  height={1884}
/>

Wil je samen met het NWD deel uitmaken van dit nieuwe tijdperk voor
vaaropleidingen, dan ontvangen wij graag per [e-mail](/contact) jouw
[intakeformulier](https://service.nwd.nl/storage/v1/object/public/assets/general/Intakeformulier%20NWD%20lidmaatschap%20.pdf)
om de aansluitprocedure te starten. In
[dit document](https://service.nwd.nl/storage/v1/object/public/assets/general/NWD%20vereisten%20bijlage%20template%202.pdf)
vind je de kwaliteitseisen die wij stellen aan onze leden.

## Veelgestelde vragen

<dl className="divide-y divide-slate-900/10 rounded-lg border border-slate-900/10">
  <Faq question="Kan ik als vereniging, stichting of scouting ook lid worden?">
    Op dit moment is het NWD alleen toegankelijk voor commerciële vaarscholen.
    Andere opleidingslocaties kunnen zich aansluiten bij de Watersport Academy van het Watersportverbond.
  </Faq>
</dl>
