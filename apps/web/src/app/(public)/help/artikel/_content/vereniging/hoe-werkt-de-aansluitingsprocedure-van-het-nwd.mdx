---
title: "Hoe werkt de aansluitingsprocedure van de vereniging NWD?"
publishedAt: "2024-05-01"
lastUpdatedAt: "2025-03-21"
summary:
  "Wil je als (commerciële) vaarschool lid worden van het Nationaal
  Watersportdiploma? Lees hier hoe de aansluitingsprocedure werkt!"
---

Het Nationaal Watersportdiploma (NWD) is eind maart 2024 officieel gelanceerd en
dit heeft op veel positieve reacties kunnen rekenen van zowel de eigen
instructeurs en cursisten als externe partijen. Het NWD is een vereniging in
ontwikkeling en een vereniging waarbij ontwikkeling en innovatie in de toekomst
hoog in het vaandel staan.

Wij verwelkomen graag vaarscholen die onze gedeelde visie op veiligheid,
kwaliteit en plezier op het water delen. Daarom bieden we je nu de kans om als
een van de eerste vaarscholen lid te worden van het NWD.

## NWD & HISWA

Het NWD-lidmaatschap is voor het NWD onafhankelijk van een HISWA-lidmaatschap.
Helaas lijkt het erop dat de HISWA een NWD-lidmaatschap in de praktijk niet
ondersteunt, wat wij betreuren. We hopen dat de HISWA in de toekomst de waarde
van het NWD erkent en bereid is onze leden die dat wensen te erkennen. Voor nu
bieden wij als vereniging ondersteuning aan locaties bij vraagstukken over hun
bedrijfsvoering, zoals door samen leveranciers te benaderen, kennis te delen en
marketingactiviteiten te organiseren.

## Financieel

### Jaarlijkse kosten per NWD-vaarlocatie

- € 1.000 contributie
- € 500 verplichte marketingbijdrage _(voor ontwikkeling van foto- en
  videomateriaal, promotieacties, advertenties etc.)_

### Eenmalige kosten bij aansluiting

- € 1.250 aansluitkosten _(deze dekken de kosten voor het Secretariaat om de
  aanvraag te begeleiden, een fysiek intakegesprek en de aansluiting op het
  digitale systeem)_
- € 1.250 investeringsbijdrage _(om de verstrekte obligaties door de vereniging
  op termijn af te lossen)_

De totale bijdrage voor het eerste jaar wordt in drie termijnen gefactureerd:

- € 1.250 bij afronden van fase B van de aansluitprocedure (aansluitkosten);
- € 1.500 in januari 2025 (contributie en marketingbijdrage);
- € 1.250 in april 2025 (eenmalige investeringsbijdrage).

### Overige kosten

- € 3 per uitgegeven diploma
- € 0,35 per voorbedrukt diplomapapier

## Aansluitingsprocedure

<Image
  src={"/images/aansluitingsprocedure/aansluitprocedure-nwd-website.png"}
  width={600}
  height={1884}
/>

Wil je samen met het NWD deel uitmaken van dit nieuwe tijdperk voor
vaaropleidingen, dan ontvangen wij graag per [e-mail](/contact) jouw
[intakeformulier](https://service.nwd.nl/storage/v1/object/public/assets/general/Intakeformulier%20NWD%20lidmaatschap%20.pdf)
om de aansluitprocedure te starten. In
[dit document](https://service.nwd.nl/storage/v1/object/public/assets/general/NWD%20vereisten%20bijlage%20template%202.pdf)
vind je de kwaliteitseisen die wij stellen aan onze leden.

## Veelgestelde vragen

<dl className="divide-y divide-slate-900/10 rounded-lg border border-slate-900/10">
  <Faq question="Kan ik als vereniging, stichting of scouting ook lid worden?">
    Op dit moment is het NWD alleen toegankelijk voor commerciële vaarscholen.
    Dit lijkt in te gaan tegen onze visie van een gebonden landschap, met één
    diploma-merk voor alle watersportopleidingen in Nederland. Echter, de
    initiatiefnemer van het NWD zijn allen commerciële vaarscholen, en wij zijn
    niet de experts die kunnen zorgen voor een goed kader voor verenigingen en
    stichtingen. Wij hopen snel ook deze partijen te kunnen verwelkomen, met
    behulp van het Watersportverbond.
  </Faq>
</dl>
