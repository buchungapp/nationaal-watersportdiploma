---
title: "Hoe gebruik je de app als locatie- of cohortbeheerder?"
publishedAt: "2024-07-08"
lastUpdatedAt: "2024-07-08"
summary:
  "Ontdek de extra mogelijkheden voor locatie- en cohortbeheerders binnen het
  NWD-systeem. Leer cohorten aanmaken, cursisten en instructeurs beheren, en
  diploma's accorderen. Een praktische gids voor efficiënt cohortmanagement."
---

Als locatie- of cohortbeheerder heb je extra mogelijkheden binnen het
NWD-systeem. In dit artikel leggen we je uit welke extra functionaliteiten je
hebt en hoe je ze kunt gebruiken.

## Inloggen

1. Ga naar [www.nwd.nl/login](/login) en voer je e-mailadres in.
2. Je krijgt een eenmalige pincode toegestuurd waarmee je kunt inloggen.
3. Je komt nu in je omgeving terecht. Als je juist staat gekoppeld aan een
   vaarlocatie zie je deze nu in een lijst verschijnen.
4. Klik op de vaarlocatie waar je heen wilt.

<Image
  src={"/images/vaarlocatie-app/overzicht-vaarlocaties.png"}
  width={2880}
  height={1508}
/>

Zie je de vaarlocatie niet staan? Neem dan contact op met de hoofdbeheerder van
de vaarlocatie om je koppeling te controleren.

## Cohorten aanmaken

_Deze functie is alleen beschikbaar voor locatiebeheerders._

Zo maak je een nieuw cohort aan:

1. Ga naar de cohorten pagina.
2. Klik op de oranje knop 'Cohort aanmaken'.
3. Vul de gevraagde informatie in, waaronder de open- en sluitdatum. Deze data
   bepalen de periode waarin het cohort actief is en instructeurs toegang
   hebben.

## Cursisten toevoegen en verwijderen

_Deze functie is alleen beschikbaar voor locatiebeheerders._

### Cursisten toevoegen:

1. Klik op de oranje knop 'Cursist toevoegen'.
2. Je kunt een enkele cursist toevoegen of dit in bulk doen.
3. Volg de instructies op het scherm voor de gewenste methode.

### Cursisten verwijderen:

1. Open de cursist die je wilt verwijderen.
2. Klik op de `...` rechtsboven om het menu te openen.
3. Selecteer 'Verwijderen' uit het menu.

## Instructeurs toevoegen en verwijderen

1. Ga naar het tabblad 'Instructeurs'.
2. Om een instructeur toe te voegen, gebruik de optie 'Instructeur toevoegen'.
3. Om een instructeur te verwijderen of cohortbeheerder te maken, klik op de
   `...` achter de naam van de instructeur.

## Gegevens van instructeurs en cursisten wijzigen

Zoek de persoon op via de _'Personen'_ pagina en klik op de naam om de details
te bekijken. Via de knoppen bovenin kan je als locatiebeheerder de gegevens en
het e-mailadres van de persoon wijzigen.

Wees je er van bewust dat deze persoon mogelijk gekoppeld is aan meerdere
vaarlocaties. Wijzigingen die je hier maakt, hebben effect op alle locaties
waaraan deze persoon is gekoppeld. Gebruik het dus enkel om de gegevens van de
persoon te wijzigen, niet om er een nieuw persoon van te maken.

## Diploma's accorderen en printen

1. Navigeer naar het tabblad _'Diploma’s'_.

Hier vind je alle cursisten met uitgebreide informatie over het diploma waar ze
naartoe werken. De kolommen ‘Kernmodules’ en ‘Keuzemodules’ geven aan hoeveel
modules er al zijn afgerond ten opzichte van het beschikbare aantal in het
programma.

2. Gebruik het _‘Filter’_ menu.

Dit menu geeft je een overzicht van:

- **Uitgegeven**: Deze regels hebben een diploma uitgegeven gekregen en kunnen
  gedownload worden voor het printen.
- **Klaar voor uitgifte**: Deze regels hebben aan de eis voldaan om minimaal één
  module te hebben afgerond, maar er is nog geen diploma uitgegeven.
- **Geen voortgang**: Deze regels zijn nog niet gestart aan een programma, of
  hebben nog geen enkele module volledig afgerond.

3. Diploma’s uitgeven.

Selecteer de regels van de cursisten en gebruik de actieknop om _‘Diploma’s
uitgeven’_ te kiezen. Je hebt hierbij de optie om de diploma’s _‘Vertraagd
zichtbaar te maken’_, wat betekent dat ze pas op de ingestelde dag en tijd
zichtbaar worden in de accountomgeving van de cursist. Dit kan handig zijn als
je de diploma’s op een gezamenlijk moment wilt uitreiken. De datum van
zichtbaarheid kan maximaal 72 uur in de toekomst liggen.

4. QR-code functionaliteit.

Elk diploma bevat een QR-code waarmee de cursist zonder in te loggen inzicht
heeft in alle behaalde competenties voor het diploma. Deze QR-code werkt ook
vóór de zichtbaarheidsdatum, om verwarring met niet-werkende links te voorkomen.

5. Diploma’s verwijderen.

Diploma’s kunnen tot 24 uur na uitgifte verwijderd worden. Het eerder behaalde
diploma, inclusief QR-code, wordt daarmee ongeldig.

## Veelgestelde vragen

<dl className="divide-y divide-gray-900/10 rounded-lg border border-gray-900/10">

<Faq question="Ik heb verkeerde competenties op het diploma staan, kan ik dit nog aanpassen?">
  Diploma's zijn definitief en kunnen niet meer aangepast worden. Wel is er nog
  een termijn van 24 uur waarin je een diploma kunt verwijderen. Op die manier
  kan je aanpassingen doen in de leskaart van de cursist, en een nieuw diploma
  uitgeven. Hierbij veranderd het diplomanummer, en daarmee bijvoorbeeld ook de
  link van de QR-code.
</Faq>

<Faq question="De personalia op het diploma kloppen niet, kan ik dit nog aanpassen?">
  Door de personalia van de persoon aan te passen, zoals beschreven in het
  artikel, zullen deze gegevens ook op het diploma aangepast zijn zodra deze
  opnieuw wordt gedownload.
</Faq>

<Faq question="Ik heb een probleem met inloggen, wie kan ik contacteren?">
  Voor inlogproblemen kun je contact opnemen met het NWD via
  [info@nationaalwatersportdiploma.nl](mailto:info@nationaalwatersportdiploma.nl).
</Faq>

<Faq question="Ik heb een bug gevonden, wil graag een functionaliteit voorstellen of heb andere feedback op de applicatie.">
Super! We horen graag van je. Je kunt je feedback op verschillende manieren doorgeven:
1. Via de 'Feedback geven' knop in de applicatie.
2. Via een e-mail naar [info@nationaalwatersportdiploma.nl](mailto:info@nationaalwatersportdiploma.nl)
3. Door een issue te openen op onze [Github repository](https://www.nationaalwatersportdiploma.dev)
</Faq>
</dl>

We blijven de applicatie doorontwikkelen en verbeteren. Benieuwd waar we mee
bezig zijn? Check dan onze
[project planning](https://github.com/orgs/buchungapp/projects/3).
