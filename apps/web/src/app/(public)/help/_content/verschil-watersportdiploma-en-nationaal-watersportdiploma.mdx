---
title:
  "Wat is het verschil tussen watersportdiploma.nl en
  nationaalwatersportdiploma.nl?"
publishedAt: "2024-05-16"
lastUpdatedAt: "2024-05-16"
category: "diplomasysteem"
summary:
  "Ook al lijken watersportdiploma.nl en nationaalwatersportdiploma.nl op
  elkaar, ze vertegenwoordigen verschillende keurmerken en opleidingssystemen.
  Hoe weet je wanneer je welke website moet gebruiken?"
---

Bij het zoeken naar informatie over watersportdiploma’s in Nederland, kan het
verwarrend zijn om te navigeren tussen
[watersportdiploma.nl](http://watersportdiploma.nl/) en
[nationaalwatersportdiploma.nl](http://nationaalwatersportdiploma.nl/). Beide
websites vertegenwoordigen verschillende keurmerken en opleidingssystemen. Dit
artikel helpt je te begrijpen wanneer je welke website moet gebruiken, hoe je
kunt herkennen waar je moet zijn en met wie je contact kunt opnemen bij vragen.

## Watersportdiploma.nl: Onderdeel van de CWO

**Watersportdiploma.nl** is sinds 2024 de opvolger van het eerder bekende
watersportpaspoort.nl en maakt deel uit van de Commissie Watersport Opleidingen
(CWO). De CWO is een gevestigde naam in het watersportonderwijs in Nederland en
werkt samen met het Watersportverbond en HISWA-RECRON. Deze website biedt een
overzicht van alle CWO-diploma’s en dient als portaal voor het registreren en
inzien van behaalde diploma’s en vorderingen.

### Wanneer gebruik je watersportdiploma.nl?

Als je op een CWO-vaarlocatie een diploma of vorderingenstaat hebt behaald en je
wilt deze inzien, moet je inloggen op
[watersportdiploma.nl](http://watersportdiploma.nl/).

Wil je meer informatie over het CWO-systeem of aangesloten vaarlocaties, dan
moet je terecht op [cwo.nl](http://cwo.nl/).

### Hoe weet je dat je op de juiste site bent?

- **URL**: De url in de adresbalk start met: watersportdiploma.nl
- **Logo en naam**: Kijk naar het CWO-logo en de naam “Commissie Watersport
  Opleidingen” op de website.

### Waar kan je terecht met vragen?

Bij vragen over CWO-diploma’s of problemen met inloggen op
[watersportdiploma.nl](http://watersportdiploma.nl/), kun je contact opnemen met
het CWO-secretariaat via de contactinformatie op de website of direct via
e-mail: [info@cwo.nl](mailto:info@cwo.nl).

## Nationaalwatersportdiploma.nl: Onderdeel van het NWD

**Nationaalwatersportdiploma.nl** is de officiële website van het Nationaal
Watersportdiploma (NWD). Dit systeem is in 2024 opgericht door een groep
commerciële zeilscholen die streefden naar een moderne en flexibele benadering
van watersportonderwijs. Het NWD richt zich op maatwerk en een bredere
leerervaring, met een sterke focus op veiligheid en plezier.

### Wanneer gebruik je nationaalwatersportdiploma.nl?

Of je nou informatie wilt vinden over NWD-locaties, een deep-dive wilt in de
opbouw van diplomalijnen of je behaalde NWD-diploma’s wilt inzien. Via
[nationaalwatersportdiploma.nl](http://nationaalwatersportdiploma.nl/) vind je
alles op één plek. Wel zo overzichtelijk.

### Hoe weet je dat je op de juiste site bent?

- **URL**: De url in de adresbalk start met: nationaalwatersportdiploma.nl
- **Logo en naam**: Kijk naar het NWD-logo en de naam “Nationaal
  Watersportdiploma” op de website.

### Waar kan je terecht met vragen?

Bij vragen over NWD-diploma’s of problemen met inloggen op
[nationaalwatersportdiploma.nl](http://watersportdiploma.nl/), kun je contact
opnemen met het NWD via de contactinformatie op de website of direct via e-mail:
info@nationaalwatersportdiploma.nl.

## Conclusie

Als je je CWO-diploma’s wilt inzien of meer informatie zoekt over CWO-diploma’s
en -opleidingen, moet je naar
[watersportdiploma.nl](http://watersportdiploma.nl/). Voor informatie over
NWD-diploma’s en om je NWD-diploma’s in te zien, ga je naar
[nationaalwatersportdiploma.nl](http://nationaalwatersportdiploma.nl/).

Het is merkbaar dat [watersportdiploma.nl](http://watersportdiploma.nl/) en
[cwo.nl](http://cwo.nl/) soms wat onoverzichtelijk kunnen zijn, met informatie
verspreid over meerdere sites. Daarentegen biedt
[nationaalwatersportdiploma.nl](http://nationaalwatersportdiploma.nl/) een
gestroomlijnde ervaring met alles op één plek, wat het eenvoudiger maakt voor
gebruikers om de benodigde informatie te vinden en toegang te krijgen tot hun
diploma’s.

 <dl className="divide-y divide-gray-900/10 rounded-lg border border-gray-900/10">
<Faq question="Hoe weet ik of ik bij CWO of NWD moet zijn?">
Als je een CWO-diploma hebt of wilt behalen, gebruik je
[watersportdiploma.nl](http://watersportdiploma.nl/) voor het inzien van je
diploma’s en vorderingen. Voor algemene informatie over CWO-diploma’s en
locaties bezoek je [cwo.nl](http://cwo.nl/). Heb je een NWD-diploma of ben je
geïnteresseerd in de NWD-opleidingen, dan ga je naar
[nationaalwatersportdiploma.nl](http://nationaalwatersportdiploma.nl/).
</Faq>

<Faq question="Ik heb een probleem met inloggen, wie kan ik contacteren?">
  Voor problemen met inloggen op
  [watersportdiploma.nl](http://watersportdiploma.nl/), neem contact op met het
  CWO-secretariaat via [info@cwo.nl](mailto:info@cwo.nl). Voor inlogproblemen op
  [nationaalwatersportdiploma.nl](http://nationaalwatersportdiploma.nl/), kun je
  contact opnemen met het NWD via
  [info@nationaalwatersportdiploma.nl](mailto:info@nationaalwatersportdiploma.nl).
</Faq>
</dl>
